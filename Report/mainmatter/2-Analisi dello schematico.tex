\chapter{Analisi dello schematico}

I principali componenti utilizzati per la realizzazione del progetto
sono:

\begin{itemize}
\item
  
  microcontrollore \emph{RP2040};
  
\item
  
  memoria flash \emph{QSPI} \emph{W25Q16JV};
  
\item
  
  regolatore di tensione \emph{TPS563201};
  
\item
  
  \emph{GPS PAM7Q};
  
\item
  
  magnetometro \emph{HMC5883L};
  
\item
  
  accelerometro e giroscopio \emph{MPU6050};
  
\item
  
  2 motori stepper unipolari con riduttore \emph{28BYJ (ADAFRUIT 918)};
  
\item
  
  circuiti di misura tensione e corrente;
  
\item
  
  display \emph{OLED} 128x64;
  
\item
  
  USB type B-mini;
  
\item
  
  buzzer;
  
\item
  
  led \emph{RGB 1210}.
  
\end{itemize}

\noindent Per una maggior chiarezza abbiamo deciso di dividere lo schematico in
più fogli, ognuno con una funzione ben precisa:

\begin{itemize}
\item
  
  \textbf{Control}: \emph{MCU}, \emph{Flash}, Oscillatore al quarzo,
  pulsanti ecc..
  
\item
  
  \textbf{Power}: Regolatore di tensione, \emph{USB}
  
\item
  
  \textbf{Peripherals}: GPS, Magnetometro, Accelerometro, \emph{OLED},
  Buzzer, Led \emph{RGB}
  
\item
  
  \textbf{Panel} \textbf{sensing}: Current sensing, Voltage Sensing
  
\item
  
  \textbf{Actuation}: Stepper Driver
  
\end{itemize}

\begin{center}
\includegraphics[scale=0.45]{figures/image32.png}
\captionsetup{type=figure}
\captionof{figure}{Foglio "Main" SALMO}
\end{center}

\hypertarget{control}{%
\section{Control}\label{control}}

Il foglio ``\emph{Control}'' include i componenti adibiti al controllo
della scheda, quali:

\begin{itemize}
\item
  
  microcontrollore \emph{RP2040};
  
\item
  
  memoria flash SPI \emph{W25Q16JV};
  
\item
  
  cristallo al quarzo a 12 \emph{MHz};
  
\item
  
  pulsanti di reset, boot, home e tracking enable;
  
\item
  
  connettori di debug ed espansione.
  
\end{itemize}

\begin{center}
\includegraphics[scale=0.5]{figures/image40.png}
\captionsetup{type=figure}
\captionof{figure}{Foglio "Control" SALMO}
\end{center}

\hypertarget{microcontrollore-rp-2040}{%
\subsection{\texorpdfstring{Microcontrollore: RP
2040}{ Microcontrollore: RP 2040}}\label{microcontrollore-rp-2040}}

La scheda si avvale dell'ormai celeberrimo \emph{MCU} di Raspberry Pi Ltd: \emph{RP2040}.\\
Caratteristiche principali:

\begin{itemize}
\item
  
  133 \emph{MHz} dual core 32 bit ARM Cortex-M0+;
  
\item
  
  264 \emph{KB} SRAM;
  
\item
  
  Nessuna memoria flash interna;
  
\item
  
  Controller bus \emph{QSPI}, che supporta fino a 16 MB di memoria flash
  esterna;
  
\item
  
  Controllore \emph{DMA};
  
\item
  
  Crossbar \emph{AHB} (Advanced High-performance Bus);
  
\item
  
  Regolatore \emph{LDO} programmabile per generare la tensione del core
  integrato;
  
\item
  
  2 \emph{PLL} su chip per generare clock USB e core;
  
\item
  
  30 pin \emph{GPIO}, di cui 4 utilizzabili opzionalmente come ingressi
  analogici.
  
\end{itemize}

\noindent Periferiche:

\begin{itemize}
\item
  
  2 \emph{UART};
  
\item
  
  2 controller \emph{SPI};
  
\item
  
  2 controller \emph{I²C};
  
\item
  
  16 canali \emph{PWM};
  
\item
  
  Controller USB 1.1 e \emph{PHY}, con supporto per host e dispositivo;
  
\item
  
  8 macchine a stati di input-output (\emph{PIO}) programmabili.
  
\end{itemize}

\noindent Il microcontrollore, oltre ad eseguire l'algoritmo di calcolo della 
posizione della nostra stella, ha il compito di gestire le periferiche, in
particolare:

\begin{itemize}
\item
  
  genera il segnale di rotazione dei motori quando previsto
  dall'algoritmo implementato (\emph{GPIO} da 10 a 17);
  
\item
  
  comunica con il GPS tramite interfaccia UART (\emph{GPIO} 24 e 25);
  
\item
  
  comunica con il magnetometro, con l'accelerometro e con il display
  OLED mediante interfaccia I2C (\emph{GPIO} 18 \emph{SDA}, \emph{GPIO}
  19 \emph{SCL});
  
\item
  
  effettua le misure di corrente e di tensione del pannello (\emph{GPIO}
  26 e 27);
  
\item
  
  gestisce il buzzer (\emph{GPIO} 0) ed un led \emph{RGB} (\emph{GPIO}
  7, 8, 9);
  
\item
  
  comunica con la memoria \emph{flash} (pin da 51 a 56);
  
\item
  
  gestisce l'interfaccia \emph{USB} (pin 46 e 47).
  
\end{itemize}

\begin{center}
\includegraphics[scale=0.45]{figures/image54.png}
\captionsetup{type=figure}
\captionof{figure}{Schema pin microcontrollore RP2040}
\end{center}

\noindent Per ridurre il rumore ad alta frequenza presente sulla linea di
alimentazione abbiamo previsto dei condensatori di filtro per
cortocircuitare a massa la componente alternata (andranno poi
posizionati il più vicino possibile ai pin del MCU).

\begin{center}
\includegraphics[scale=0.55]{figures/image23.png}
\captionsetup{type=figure}
\captionof{figure}{Condensatori di bypass MCU}
\end{center}

\hypertarget{pulsanti}{%
\subsection{\texorpdfstring{Pulsanti}{ Pulsanti}}\label{pulsanti}}

Per il progetto \emph{SALMO} abbiamo previsto quattro pulsanti tattili:

\begin{itemize}
\item
  
  Un pulsante di reset (\emph{SW2}) per poter resettare il
  microcontrollore;
  
\item
  
  Un pulsante per portare il microcontrollore in modalità
  \emph{bootloader (SW1)}, in modo tale da poter "flashare" il
  programma via USB.
  
\item
  
  Un pulsante (\emph{SW3}), denominato "Home", che permette di portare
  il sistema di puntamento del pannello solare ad una posizione
  predefinita (0° Nord, 45° Elevazione);
  
\item
  
  Un pulsante (\emph{SW4}), denominato "Tracking Enable", che permette
  di far partire il sistema di puntamento del pannello;
  
\end{itemize}

\begin{center}
  \includegraphics[width=\textwidth]{figures/image16.png}
  \captionsetup{type=figure}
  \captionof{figure}{Pulsanti SALMO}
\end{center}

\noindent Per ogni pulsante abbiamo previsto un resistore di pull-up da 10kΩ, che
nel caso del pulsante di programmazione è contrassegnato come \emph{DNP}
(Do Not Place), poiché la memoria fornisce un \emph{pull-up} interno che
lo rende non necessario.\\
Per i pulsanti di \emph{reset} e programmazione non abbiamo previsto
alcun filtro di debouncing come consigliato dai relativi datasheet,
mentre per i restanti abbiamo aggiunto un condensatore da \emph{100nF}
per introdurre una costante di tempo di \emph{1ms}.\\
La resistenza \emph{R2} in serie al pulsante di programmazione è stata inserita
seguendo i consigli del manuale di sviluppo hardware del RP2040
(probabilmente il pin $\overline{\rm {CS}}$ della flash non ha una
resistenza di limitazione interna).\\
I pulsanti scelti sono dei generici \emph{tactile switch} da 6mm a
tecnologia TH.

\hypertarget{quarzo}{%
\subsection{Quarzo}\label{quarzo}}

Per generare il segnale di clock del microcontrollore abbiamo
selezionato un quarzo da 12 \emph{MHz}. In particolare abbiamo
utilizzato un quarzo a 4 pin con package \emph{3225}, essendo questo uno
dei constraint imposti dal professore ad inizio progetto. Per il
dimensionamento del resistore in serie e dei condensatori abbiamo
seguito le linee guida del manuale di sviluppo hardware del RP2040.\\
\(C_{1} = C_{2} = 2 \cdot (C_{L} - C_{\text{Parassita}})\)
, dove \(C_{L}\) è la capacità di load ottimale del quarzo.\\
Ipotizzando quindi una capacità parassita pari a 5pF ed una capacità di
load di 14pF otteniamo \(C_{1} = C_{2} =18pF\).

\begin{center}
\includegraphics[scale=0.2]{figures/image76.png}
\captionsetup{type=figure}
\captionof{figure}{Circuito del cristallo di quarzo di SALMO}
\end{center}

\noindent La capacità di carico è particolarmente importante perché, essendo la
capacità totale vista dai due pin del cristallo \emph{XIN} e \emph{XOUT}, può portare
il cristallo ad oscillare in un punto specifico tra la sua frequenza
minima e massima. Cambiando la capacità del carico si otterrà quindi una
diversa frequenza di oscillazione. Ecco perché il produttore di
cristalli fornisce la frequenza del cristallo a una capacità di carico
specifica, che in questo caso è di 14pF.

\begin{center}
\includegraphics[scale=0.75]{figures/image28.png}
\captionsetup{type=figure}
\captionof{figure}{Modello RLC di un cristallo al quarzo in risonanza parallelo}
\end{center}

\hypertarget{memoria-flash}{%
\subsection{\texorpdfstring{Memoria flash}{ Memoria flash}}\label{memoria-flash}}

Essendo il microcontrollore sprovvisto di una memoria flash interna, 
è necessario installarne una esterna in cui poter salvare il firmware compilato in formato
binario \emph{.uf2}, il quale all'accensione verrà eseguito dal bootloader. La
memoria flash utilizzata è la \emph{W25Q16JV}, caratterizzata da una capacità di 16MB e dall’interfaccia di comunicazione \emph{Quad-SPI}.
Il protocollo \emph{QSPI} è particolarmente diffuso nel ramo delle comunicazioni con memorie flash,
come nel caso presente sulla scheda. Rispetto allo standard \emph{SPI}, sono
presenti 4 linee di dato bidirezionali, rispettivamente \emph{I0, I1,
I2, I3} (che vanno dunque a sostituire \emph{MISO} e \emph{MOSI}), che
permettono un trasferimento dati dalle 4 alle 6 volte più veloce
rispetto ad una normale interfaccia \emph{SPI}.

\begin{center}
\includegraphics[scale=0.2]{figures/image49.png}
\captionsetup{type=figure}
\captionof{figure}{Circuito flash SALMO}
\end{center}

\noindent Il pin $\overline{\rm {CS}}$ permette di abilitare o
disabilitare la comunicazione \emph{QSPI}, quando $\overline{\rm {CS}}$=1 i pin di
comunicazione rimangono ad alta impedenza, mentre quando $\overline{\rm {CS}}$=0 è
possibile interfacciarsi con la memoria per salvare il programma.
Sul pin di alimentazione è presente un condensatore di decoupling da 100nF per filtrare rumore ad alta
frequenza sulla linea di alimentazione.

\hypertarget{debug-ed-espansione}{%
\subsection{\texorpdfstring{Debug ed espansione}{ Debug ed espansione}}\label{debug-ed-espansione}}

\begin{center}
\includegraphics[scale=0.2]{figures/image90.png}
\captionsetup{type=figure}
\captionof{figure}{Connettori Debug ed Expansion SALMO}
\end{center}

\noindent Per permettere al microcontrollore di comunicare con eventuali unità
esterne, sulla scheda abbiamo inserito un connettore a 10 pin con le
linee \emph{$I^2C$}, i due canali non utilizzati del convertitore analogico
digitale ed i rimanenti \emph{GPIO} non utilizzati.\\
Abbiamo previsto anche un connettore per il debug con interfaccia SWD
(\emph{Serial Wire Debug}), alimentazione per il microcontrollore e bus
\emph{I2C}. Per il debug è possibile persino utilizzare un altro \emph{RP2040}.\\
È sufficiente collegare le linee di \emph{SWData} e
\emph{SWClock} e l'alimentazione necessaria al debugger,
dopodichè si può flashare quest'ultimo con \emph{picoprobe.uf2}
(programma situato nella cartella degli esempi offerti per \emph{RP2040},
vedasi capitolo
\protect\hyperlink{_w8kvxnysumpc}{\underline{Firmware}}), per poi
interfacciarsi via usb utilizzando \emph{GDB} ed \emph{OpenOCD}.

\begin{center}
\includegraphics[scale=0.2]{figures/image18.png}
\captionsetup{type=figure}
\captionof{figure}{Immagine illustrativa del debug di un Pi Pico mediante un altro Pi Pico}
\end{center}

\hypertarget{power}{%
\section{Power}\label{power}}

\begin{center}
\includegraphics[scale=0.45]{figures/image65.png}
\captionsetup{type=figure}
\captionof{figure}{Foglio "Power" SALMO}
\end{center}

\noindent Per il funzionamento della scheda sono necessari due livelli di tensione: 
12V per il controllo dei motori e per il led RGB e 3.3V per i restanti componenti. 
I 12V provengono direttamente da un alimentatore esterno (collegato al connettore J4), 
mentre i 3.3V vengono ottenuti da un convertitore switching di tipo buck (step-down). 
È inoltre prevista la possibilità di alimentare la logica di controllo tramite un connettore USB (J3). 
Suddividiamo quindi il circuito di alimentazione in tre macro-blocchi: input 5V, input 12V e regolatore di tensione.

\hypertarget{input-5V}{
\subsection{\texorpdfstring{Input 5V}{Input 5V}}\label{input-5V}}

Per permettere di alimentare la scheda anche senza la necessità di collegare un 
alimentatore da 12V, principalmente per il debug e lo sviluppo firmware, abbiamo 
previsto un connettore USB di tipo B-mini (il pin ID è stato lasciato flottante non 
dovendo utilizzare la funzione USB OTG, fissando il dispositivo come device).\\
Questo fornisce una tensione di 5V in ingresso al regolatore switching, che permette di generare i 3.3V 
necessari alla scheda. Per evitare che i 12V possano propagarsi sulla rail di alimentazione dell’USB abbiamo 
aggiunto in serie un diodo (D5) di tipo \emph{Schottky}, così da avere perdite minori grazie alla caduta di tensione 
caratteristica di soli 0,33V.
Abbiamo inoltre aggiunto una \emph{ferrite bead}, caratterizzata da una resistenza di 120Ω a 100MHz, per
ridurre il rumore ad alta frequenza.

\begin{center}
\includegraphics[scale=0.4]{figures/image60.png}
\captionsetup{type=figure}
\captionof{figure}{Alimentazione via USB}
\end{center}

\hypertarget{input-12V}{%
\subsection{\texorpdfstring{Input 12V}{Input 12V}}\label{input-12V}}

Per il regime di funzionamento normale l’alimentazione proviene dal connettore J4 ad una tensione nominale di 12V. 
Questo fornisce alimentazione sia ai motori e al led RGB, che al convertitore switching, tramite due rami separati.
Per l’alimentazione “di potenza” abbiamo previsto un circuito di protezione composto da un fusibile per protezione da sovracorrenti, 
un diodo TVS per protezione da sovratensioni transitorie ed un diodo rettificatore per bloccare correnti inverse. La corrente massima assorbita da 
ciascun motore è di circa 0.5A, perciò abbiamo scelto un fusibile da 1.5A (tenendo conto di qualche centinaio di mA per il led RGB 
e qualche altro per avere una minima tolleranza).\\
Il TVS invece è uno \emph{SMAJ15A}, in grado di dissipare 400W per transitori di durata fino a 10us, mentre il diodo in serie è un \textit{SMA S1B}
(D4), un rettificatore generico.\\
Il ramo che riguarda l’alimentazione del convertitore switching è protetto in modo simile, con la sola differenza che la protezione 
dalle sovracorrenti avviene tramite un fusibile resettabile, o \textit{PPTC} (Polymeric Positive Temperature Coefficient).

\begin{center}
\includegraphics[scale=0.5]{figures/image105.png}
\captionsetup{type=figure}
\captionof{figure}{Rami 12V e regolatore di tensione}
\end{center}

\hypertarget{regolatore-di-tensione}{%
\subsection{\texorpdfstring{Regolatore di tensione}{Regolatore di tensione}}\label{regolatore-di-tensione}}

I diodi D4 e D5 svolgono la funzione equivalente di OR logico per garantire in ogni caso l’alimentazione al regolatore switching,
un \emph{TPS563201}, con tensione in ingresso minima di 4.5V e massima di 17V.\\
Per avere in output una tensione di 3.3V, il pin di feedback VFB del regolatore deve essere connesso, tramite un partitore, alla linea di uscita.\\
Il rapporto di partizione è dettato dalla seguente formula:\\
\[V_{out} = 0.768(1 + \frac{R10}{R11})\]
per cui ne consegue che per avere $V_{out}=3.3V$ dobbiamo avere:\\
\[\frac{R10}{R11} = \ 3.3\]

Al fine di segnalare la presenza dei 3.3V, abbiamo previsto un led rosso con $V_F=2V$.
Imponendo quindi una corrente di 2.5mA abbiamo scelto una resistenza in serie al diodo da 510 Ω.

\begin{center}
\includegraphics[scale=0.3]{figures/image103.png}
\captionsetup{type=figure}
\captionof{figure}{Circuito regolatore di tensione buck}
\end{center}
      
\noindent Per il dimensionamento dei filtri di ingresso e uscita ci siamo affidati alle \textit{design guidelines} del datasheet del dispositivo. Sul ramo di ingresso abbiamo quindi posto in parallelo tre condensatori (due da 10u e uno da 100n), mentre su quello di uscita abbiamo inserito in serie un’induttanza da 2.2uH ed in parallelo due condensatori da 22u. Il fatto di utilizzare più condensatori in parallelo si giustifica considerando il loro modello equivalente reale. Si osserva infatti che la resistenza e l’induttanza parassita di condensatori in parallelo diminuisce, dando luogo ad una capacità con caratteristiche migliori rispetto ad un singolo condensatore di capacità pari alla loro somma.

\begin{center}
\includegraphics[scale=0.4]{figures/image37.png}
\captionsetup{type=figure}
\captionof{figure}{Modello RLC di un condensatore reale}
\end{center}

\noindent Sempre seguendo le linee guida del costruttore, prima dell’induttore, 
quindi sul nodo di commutazione, abbiamo inserito un condensatore da 100n collegato al pin di \textit{bootstrap}.
Il regolatore prevede inoltre un pin di abilitazione che abbiamo deciso di collegare permanentemente, 
tramite un resistore da 10k, alla linea di ingresso, cosicché la scheda venga alimentata non appena ci 
sia una tensione adeguata in ingresso.\\
Abbiamo infine previsto dei test point per il controllo delle varie
tensioni sul pannello in fase di debug.

\begin{center}
\includegraphics[scale=0.75]{figures/image78.png}
\captionsetup{type=figure}
\captionof{figure}{Testpoint per la misura delle tensioni di alimentazione}
\end{center}

\hypertarget{peripherals}{%
\section{Peripherals}\label{peripherals}}

\begin{center}
\includegraphics[scale=0.5]{figures/image15.png}
\captionsetup{type=figure}
\captionof{figure}{Foglio "Peripherals" SALMO}
\end{center}

\hypertarget{gps}{%
\subsection{\texorpdfstring{GPS}{GPS}}\label{gps}}

Il dispositivo \emph{GPS} utilizzato è lo \emph{U-BLOX PAM7Q}. Questo
componente permette di interfacciarsi con i satelliti della rete \emph{GPS}
per ottenere le coordinate geografiche del dispositivo, rendendo possibile 
il calcolo della la posizione del sole rispetto al
pannello attraverso l'algoritmo di tracciamento, per poi
stabilire successivamente il movimento dei motori.\\
Il dispositivo utilizza il protocollo standard \emph{NMEA} (ma può
essere configurato anche per utilizzare il protocollo proprietario
\emph{U-BLOX}) per comunicare attraverso la linea seriale.

\begin{center}
\includegraphics[scale=0.5]{figures/image26.png}
\captionsetup{type=figure}
\captionof{figure}{Circuito del GPS PAM7Q}
\end{center}

\noindent Il dispositivo è alimentato a \emph{3.3V} tramite i pin 4 e 5,
accompagnati dai noti condensatori di decoupling da 100n.
Si noti che $V_{BCKP}$ e $V_{CC}$ sono entrambe connesse alla stessa
alimentazione, in quanto non è stata prevista una batteria tampone. \\
L'alimentazione è interrotta da un transistor \emph{PMOS} (\emph{Q1}) e
viene abilitata solo quando il transistor viene polarizzato
correttamente, ovvero quando $\overline{\rm {GPS\_{EN}}}$ si trova a
livello logico basso. La resistenza da 10kΩ tra gate e source del \textit{PMOS}
serve a mantenere il transistor in cut off quando il pin
$\overline{\rm {GPS\_{EN}}}$ non è pilotato (floating).\\
I pin 1 e 2, cioè \emph{RXD} e \emph{TXD}, sono rispettivamente i pin di
ricezione e trasmissione (dal punto di vista del GPS) per la comunicazione \emph{UART}.\\
Il pin 6 è dedicato al time pulse, ovvero a generare un segnale
periodico programmabile, che di default è impostato ad un \textit{pulse per second} (\textit{PPS}). Il \emph{GPS}
\emph{PAM7Q} presenta anche un interfaccia seriale \emph{I2C} ma, dato
che per il progetto \emph{SALMO} abbiamo scelto un interfacciamento via
\emph{UART,} i pin 7 e 8 (\emph{SDA} e \emph{SCL}) non sono stati connessi.\\
I mounting point \emph{MP1} e \emph{MP2} sono collegati a massa come
indicato da datasheet.

\begin{center}
\includegraphics[scale=0.8]{figures/image30.jpg}
\captionsetup{type=figure}
\captionof{figure}{GPS U-Blox PAM7Q}
\end{center}

\hypertarget{magnetometro-ed-accelerometro}{%
\subsection{\texorpdfstring{Magnetometro ed Accelerometro}{Magnetometro ed Accelerometro}}\label{magnetometro-ed-accelerometro}}

Al fine di poter gestire la posizione del pannello mediante controllo ad
anello chiuso abbiamo deciso di sfruttare due sensori: un magnetometro a
3 assi con risoluzione di 12 bit \emph{Honeywell} \emph{HMC5883L} ed un
accelerometro+giroscopio entrambi a 3 assi, a 16 bit \emph{TDK}
\emph{MPU6050}. Entrambi i sensori sfruttano l'interfaccia \emph{I2C} 
ad una velocità massima di 400KHz.\\
Questi, saranno posizionati \textbf{direttamente sul pannello} e
provvederanno a restituire all'algoritmo la sua posizione
rispetto ai due assi di movimento (Azimuth ed Elevazione).\\
Tuttavia, non avendo avuto a disposizione l'accelerometro durante la
fase di assemblaggio, in questa \textit{release} non è fisicamente presente.

\begin{center}
\includegraphics[width=0.8\textwidth]{figures/image31.png}
\captionsetup{type=figure}
\captionof{figure}{Connettori Accelerometro e Magnetometro}
\end{center}

\hypertarget{connettore-display-oled}{%
\subsection{\texorpdfstring{Connettore display OLED}{Connettore display OLED }}\label{connettore-display-oled}}

Abbiamo previsto un connettore per un display \emph{OLED 128 x 64} px con
controller integrato \emph{SSD1306}, al fine di presentare all'utente una
immediata visualizzazione dei dati della scheda e del pannello solare. La comunicazione tra il microcontrollore ed il display avviene mediante bus \textit{I2C}. \\
Tuttavia, anche in questo caso, non avendo avuto a disposizione il componente durante la fase
di assemblaggio, in questa \textit{release} non è fisicamente presente.

\begin{center}
\includegraphics[scale=0.7]{figures/image58.png}
\captionsetup{type=figure}
\captionof{figure}{Connettore display OLED 128x64}
\end{center}

\hypertarget{led-rgb}{%
\subsection{\texorpdfstring{LED RGB}{LED RGB}}\label{led-rgb}}

Per quanto riguarda il circuito del led \emph{RGB 1210} abbiamo commesso
un errore in fase di progettazione: considerandone la configurazione a collettore comune, tra
collettore ed emettitore del transistor cadono circa
$12-(3.3-0.7)=9.4V$!\\
Conseguentemente ai capi dei diodi led cadrà una tensione molto bassa ($12-9.4=2.6V$),
probabilmente nemmeno sufficiente per portarli in conduzione.\\
Purtroppo il problema non è sistemabile, se non modificando il circuito
ed il layout della PCB.\\
Considerando che il componente è del tutto ausiliario abbiamo potuto
testare comunque la scheda senza alcun problema.
Oltre a questo abbiamo commesso un ulteriore errore nell'assegnazione del footprint. 
Abbiamo infatti inserito una sequenza di pin che non è presente in commercio, anche se avessimo progettato il circuito 
correttamente, il montaggio sarebbe comunque risultato impossibile.

\begin{center}
\includegraphics[width=0.45\textwidth]{figures/image17.png}
\captionsetup{type=figure}
\captionof{figure}{Circuito led RGB 1210}
\end{center}

\hypertarget{buzzer}{%
\subsection{\texorpdfstring{Buzzer}{Buzzer}}\label{buzzer}}

Abbiamo previsto un buzzer passivo di tipo elettromagnetico per poter
segnalare eventuali stati all'utente e/o errori.\\
Per amplificare il segnale proveniente dall'\textit{RP2040} abbiamo utilizzato un transistor \textit{NPN} con
rete di polarizzazione integrata ed un resistore in parallelo al
cicalino per poter scaricare la tensione imposta dall'induttanza del
buzzer, che altrimenti danneggerebbe il transistor.

\begin{center}
\includegraphics[width=0.40\textwidth]{figures/image38.png}
\captionsetup{type=figure}
\captionof{figure}{Circuito buzzer}
\end{center}

\hypertarget{panel-sensing}{%
\section{\texorpdfstring{Panel sensing}{ Panel sensing}}\label{panel-sensing}}

\begin{center}
\includegraphics[scale=0.4]{figures/image24.png}
\captionsetup{type=figure}
\captionof{figure}{Foglio "Panel Sensing" SALMO}
\end{center}

\noindent Il panel sensing è stato progettato per la misura dei parametri di
tensione e di corrente del pannello solare. La misura di corrente del
pannello tiene conto di una corrente di cortocircuito (\emph{Isc}) pari
a \emph{500 mA}. Per effettuare la misura è stata posta una resistenza
di \textit{shunt} pari a 500 mΩ per ottenere una misura in configurazione \emph{low-side},
ottenendo così una caduta di tensione ai suoi capi massima di 0.25V che
può essere letta senza problemi dall'ADC dell'\textit{RP2040} (GPIO27, canale 2
dell'ADC).\\
Nella scelta della resistenza di \textit{shunt}, condizionata dal fatto che non
volevamo complicare inutilmente il circuito con degli amplificatori
operazionali, è stato dato maggior peso alla potenza dissipata che allo
sfruttare in maniera ottimale il range dell'ADC.\\
La tensione misurata dall'ADC andrà infatti da 0V (Ipanel=0 A) a 0.25 V
($I_{panel}=I_{sc}=500 mA$) e la potenza dissipata massima sarà quindi
\(R*I^{2}\  = 0.5*0.5^{2} = 0.125\ W\).\\
Avendo un \emph{ADC} a 12 bit, è possibile ottenere una sensibilità di
\(\frac{(Vref - Vss)}{2^{\text{bit}}} = \frac{3.3}{2^{12}} = 805.66\ uV/bit\)
, corrispondente a
\(\frac{(Vref - Vss)}{2^{\text{bit}}*R_{shunt}} = \frac{3.3}{2^{11}*0.5} = 1.6\ mA/bit\).
Data la $V_{max}$ di segnale pari a 0.25 V è possibile sfruttare solamente il
7.6\% dell'intero range disponibile
(\(\frac{V_{ref}}{V_{max}} = \frac{3.3}{0.25} = 7.26\%\))

\begin{center}
\includegraphics[width=0.4\textwidth]{figures/image19.png}
\captionsetup{type=figure}
\captionof{figure}{Circuito Current Sensing SALMO}
\end{center}

\noindent Per la misura di tensione del pannello, non volendo nuovamente
utilizzare amplificatori operazionali o integrati specifici, abbiamo
scelto di utilizzare il metodo del partitore di tensione, posizionando
due resistenze da 33k e 47k per avere un rapporto di partizione di circa
\(\frac{4,7}{4,7 + 33} \simeq \ 0.125\) e quindi un consumo pari a 
\(P=\frac{V^{2}}{R}=\frac{20^{2}}{33k+47k}=5mW\)
se ipotizziamo una tensione di open circuit $V_{oc}$ di 20V.\\
Assumendo le stesse ipotesi, i valori in ingresso al
\textit{GPIO} 26 (canale numero 1 dell'ADC) andranno da 0V a 2.5V (la tensione
massima è comunque fissata dal diodo zener di protezione posto in
parallelo).\\
\[V_{MAXADC}=V_{PANEL}*(\frac{R_{25}}{R_{25}+R_{24}})=20*0.125 =2.5 V\]\\
Nel caso in cui il pannello avesse tensione di open circuit più alta o
volessimo usare più pannelli in serie tra di loro è possibile montare la
resistenza ausiliaria $R_{23}$, che permette di avere un rapporto di
partizione di 0.067.\\
\[V_{MAXADC}=V_{PANEL}*\frac{R_{25}||R_{23}}{(R_{25}||R_{23})+R_{24}}=20*0.067 =1.34 V \]

\begin{center}
\includegraphics[width=0.4\textwidth]{figures/image62.png}
\captionsetup{type=figure}
\captionof{figure}{Circuito Voltage Sensing SALMO}
\end{center}

\noindent In questo foglio abbiamo inoltre deciso di posizionare i connettori per
il collegamento del pannello e del relativo carico/utilizzatore.

\begin{center}
\includegraphics[width=0.6\textwidth]{figures/image48.png}
\captionsetup{type=figure}
\captionof{figure}{Connettori per carico e pannello SALMO}
\end{center}

\noindent Abbiamo infine inserito dei \textit{test point} per consentirci di misurare
manualmente la tensione e la corrente del pannello (misurando la caduta
di tensione sulla resistenza di shunt si ottiene
\(i\  = \frac{V_{\text{misurata}}}{R_{21}}\)).

\begin{center}
\includegraphics[width=0.4\textwidth]{figures/image70.png}
\captionsetup{type=figure}
\captionof{figure}{Testpoint per la misura manuale di tensione e corrente del pannello}
\end{center}

\hypertarget{actuation}{%
\section{Actuation}\label{actuation}}

\begin{center}
\includegraphics[scale=0.5]{figures/image41.png}
\captionsetup{type=figure}
\captionof{figure}{Foglio "Actuation" SALMO}
\end{center}

\noindent Nella pagina \emph{Actuation} abbiamo inserito i circuiti di controllo per 
i due motori stepper unipolari tramite driver separati a
componentistica discreta e i relativi connettori. I due attuatori hanno
la funzione di orientare il pannello fotovoltaico nella direzione
desiderata, ruotando il pannello attorno agli assi \emph{z} e \emph{y}.\\
Abbiamo scelto i motori passo-passo \emph{Adafruit 918}, con tensione e
corrente nominali rispettivamente di 12V e 500mA, unipolari con
motoriduttore e coppia statica di 250gr/cm.\\
Da evidenziare è la presenza del motoriduttore (\emph{gearbox}) che
permette di ottenere una maggiore risoluzione (da 200 step fino a ben
512) e soprattutto una \emph{maggior coppia statica}; quest'ultima ci
consente di mantenere in posizione il pannello anche quando il motore è
disalimentato così da limitare i consumi totali. Ipotizzando, infatti,
il peso medio di un pannello fotovoltaico da 1W disponibile in commercio
di circa 20gr, una coppia statica di 250gr/cm risulta sufficiente per
consentire di ancorare meccanicamente a dovere il pannello all'asse del
motore.\\
Per giunta, ogni motore essendo di tipo unipolare è dotato di due
avvolgimenti separati con presa intermedia comune, pertanto sono
sufficienti solo quattro transistor per il comando del singolo. Infatti,
a differenza degli stepper bipolari, non è necessario un \emph{h-bridge}
per cambiare il senso di rotazione ma basta invertire l'ordine
sequenziale di attivazione dei transistor. A seguito è illustrato il
circuito base a confronto:

\begin{center}
\includegraphics[width=0.9\textwidth]{figures/image75.png}
\captionsetup{type=figure}
\captionof{figure}{Driver per stepper unipolare vs driver per stepper bipolare}
\end{center}

\noindent Il driver è costituito da un \textit{n-mos} pilotato dal \textit{MCU}, con resistenza tra gate e source da 10kΩ 
e resistenza di limitazione tra pin del MCU e gate da 22 Ω. 
La prima funge da \textit{pull-down} nel caso in cui il pin
del MCU sia flottante, al fine di evitare accensioni involontarie del
transistor, pertanto abbiamo scelto il valore di 10kΩ analogamente alle
altre resistenze di \textit{pull-up/down} già presenti nel circuito. La
resistenza da 22Ω invece funge da limitatore di corrente sul ramo che connette il pin \textit{I/O} al
gate del mosfet, introducendo un ritardo nel fenomeno di carica e scarica
della capacità di gate-source del dispositivo, evitando così di bruciare
il pin del \textit{MCU} dato che all'inserzione questa corrente può essere
elevata. Il valore di 22Ω è stato scelto arbitrariamente e fa sì che sul
gate del transistor ci sia una tensione di circa 3.3V (considerando il
partitore tra R26 e R27) quando il pin di output del microcontrollore è
a livello logico alto e, inoltre, determina una costante di
carica/scarica della capacità di ingresso di Q6 di:
%TODO: scarica e carica non hanno la stessa equazione, correggere!
\[\tau = R_{ 26} * C_{gate - source} = 22 \Omega * 7.3nF \approx 160ns\]
Una costante di tempo di tale grandezza è considerata accettabile,
perché ipotizzando una frequenza di lavoro dei \textit{mosfet} di circa 20Hz,
quindi con un periodo di 55ms, permette allo switch di commuttare come
previsto.\\
In parallelo alle sezioni degli avvolgimenti abbiamo inserito un diodo di
\textit{flyback} cosicché all'apertura dello switch non si verifichino \textit{spike} di
tensione critici tra drain e source dello stesso.

\begin{center}
\includegraphics[width=0.5\textwidth]{figures/image63.png}
\captionsetup{type=figure}
\captionof{figure}{Circuito driver per un avvolgimento}
\end{center}

\noindent Nel circuito in questione lo switch deve garantire:

\begin{enumerate}
\def\labelenumi{\arabic{enumi}.}
\item
  
  di poter essere pilotato con una tensione di gate di almeno 3.3V
  (livello logico alto dei GPIO del MCU scelto);
  
\item
  
  una corrente di drain di almeno 0.5A (corrente nominale dei motori);
  
\item
  
  una differenza di potenziale tra drain e source di almeno 12V
  (tensione di alimentazione dei motori).
  
\end{enumerate}

\noindent Considerando le specifiche appena elencate abbiamo scelto dei transistor
\textit{Vishay SI2300DS} nel comune package \textit{SOT23}, con tensione di soglia 1.5V e
valori massimi supportati tra drain e source di 30V, tra gate e source
di 12V e una corrente di 3A.

\begin{center}
\includegraphics[scale=0.5]{figures/image69.png}
\captionsetup{type=figure}
\captionof{figure}{Estratto datasheet SI2300DS}
\end{center}

\hypertarget{finalizzazione schematico}{%
\section{Finalizzazione schematico}\label{finalizzazione schematico}}

Una volta terminata la progettazione di tutti i sotto-circuiti della 
nostra scheda abbiamo provveduto a fare un controllo globale. Per questo abbiamo eseguito 
sia un’analisi manuale, valutando tutte le connessioni ed i valori inseriti, sia un’analisi 
automatizzata tramite il \textit{DRC}. Dopo aver riscontrato e risolto qualche inevitabile errore 
abbiamo reputato concluso il processo di progettazione elettrica. A questo punto il \textit{DRC} 
segnala comunque 2 errori ed alcuni warning, che però sono dovuti alle dichiarazioni di alcuni 
pin dei simboli e non influenzano in alcun modo il funzionamento della scheda.